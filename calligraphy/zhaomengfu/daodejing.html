<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <title>道德经繁体</title>
  <style type="text/css">
      code{white-space: pre-wrap;}
      span.smallcaps{font-variant: small-caps;}
      span.underline{text-decoration: underline;}
      div.column{display: inline-block; vertical-align: top; width: 50%;}
  </style>
  <link rel="stylesheet" href="https://chenxiaosong.com/stylesheet.css" />
</head>
<body>
<header id="title-block-header">
<!-- sign begin -->
<ul>
<li>作者: 陈孝松</li>
<li><a href="https://chenxiaosong.com/">中文主页: chenxiaosong.com</a></li>
<li><a href="https://chenxiaosong.com/en">英文主页: chenxiaosong.com/en</a></li>
<li><a href="https://chenxiaosong.com/video.html">哔哩哔哩教学视频: 陈孝松</a></li>
<li><a href="https://chenxiaosong.com/course.html">课程: chenxiaosong.com/course</a></li>
<li><a href="https://chenxiaosong.com/blog.html">博客: chenxiaosong.com/blog</a></li>
<li><a href="https://chenxiaosong.com/contribution.html">贡献: chenxiaosong.com/contribution</a></li>
<li>邮箱: <a href="mailto:chenxiaosong@chenxiaosong.com" class="email">chenxiaosong@chenxiaosong.com</a></li>
<li><a href="https://chenxiaosong.com/q.html">QQ交流群: 544216206, 点击查看群介绍</a></li>
</ul>
<!-- sign end -->
<h1 class="title">道德经繁体</h1>
</header>
<p>【第一章】道可道，非常道; 名可名，非常名。 無名天地之始，有名萬物之母。 故常無欲，以觀其妙; 常</p>
<p>有欲，以觀其徼（jiào）。 此兩者同出而異名，同謂之玄，玄之又玄，眾妙之門。 〖 譯文 〗</p>
<p>【第二章】天下皆知美之為美，斯惡（è）已; 皆知善之為善，斯不善已。 故有無相生，難易相成，長短相</p>
<p>較，高下相傾，音聲相和（hè），前後相隨。 是以聖人處無為之事，行不言之教，萬物作焉而不辭，生而</p>
<p>不有，為而不恃，功成而弗居。 夫（fú）唯弗居，是以不去。 〖 譯文 〗</p>
<p>【第三章】不尚賢，使民不爭; 不貴難得之貨，使民不為盜; 不見（xiàn）可欲，使民心不亂。 是以聖人</p>
<p>之治，虛其心，實其腹; 弱其志，強其骨。 常使民無知無欲，使夫（fú）智者不敢為也。 為無為，則無不</p>
<p>治。 〖 譯文 〗</p>
<p>【第四章】道沖而用之或不盈，淵兮似萬物之宗。 挫其銳，解其紛，和其光，同其塵。 湛兮似或存，吾不</p>
<p>知誰之子，象帝之先。 〖 譯文 〗</p>
<p>【第五章】天地不仁，以萬物為芻（chú）狗; 聖人不仁，以百姓為芻狗。 天地之間，其猶橐龠（tuó</p>
<p>yuè）乎？ 虛而不屈，動而愈出。 多言數（shuò）窮，不如守中。 〖 譯文 〗</p>
<p>【第六章】谷神不死，是謂玄牝（pìn），玄牝之門，是謂天地根。 綿綿若存，用之不勤。 〖 譯文 〗</p>
<p>【第七章】天長地久。 天地所以能長且久者，以其不自生，故能長生。 是以聖人後其身而身先，外其身而</p>
<p>身存。 非以其無私邪（yé）？ 故能成其私。 〖 譯文 〗</p>
<p>【第八章】上善若水。 水善利萬物而不爭，處眾人之所惡（wù），故幾（jī）於道。 居善地，心善淵，與</p>
<p>善仁，言善信，正善治，事善能，動善時。 夫唯不爭，故無尤。 〖 譯文 〗</p>
<p>【第九章】持而盈之，不如其已。 揣（chuǎi）而銳之，不可長保。 金玉滿堂，莫之能守。 富貴而驕，自遺（</p>
<p>yí）其咎。 功成身退，天之道。 〖 譯文 〗</p>
<p>【第十章】載（zài）營魄抱一，能無離乎？ 專氣致柔，能嬰兒乎？ 滌除玄覽，能無疵乎？ 愛民治國，能無</p>
<p>知（zhì）乎？ 天門開闔（hé），能無雌乎？ 明白四達，能無為乎？ 生之、畜（xù）之，生而不有，為而不</p>
<p>恃，長（zhǎng）而不宰，是謂玄德。 〖 譯文 〗</p>
<p>【第十一章】三十輻共一毂（gǔ），當其無，有車之用。 埏埴（shān zhí）以為器，當其無，有器之用。</p>
<p>鑿戶牖（yǒu）以為室，當其無，有室之用。 故有之以為利，無之以為用。 〖 譯文 〗</p>
<p>【第十二章】 五色令人目盲，五音令人耳聾，五味令人口爽，馳騁畋（tián）獵令人心發狂，難得之貨令</p>
<p>人行妨。 是以聖人為腹不為目，故去彼取此。 〖 譯文 〗</p>
<p>【第十三章】寵辱若驚，貴大患若身。 何謂寵辱若驚？ 寵為下，得之若驚，失之若驚，是謂寵辱若驚。 何</p>
<p>謂貴大患若身？ 吾所以有大患者，為吾有身，及吾無身，吾有何患！ 故貴以身為天下，若可寄天下; 愛以</p>
<p>身為天下，若可托天下。 〖 譯文 〗</p>
<p>【第十四章】視之不見名曰夷，聽之不聞名曰希，搏之不得名曰微。 此三者不可致詰（jié），故混（</p>
<p>hùn）而為一。 其上不皦（jiǎo 皎），其下不昧。 繩繩（mǐn mǐn ）不可名，復歸於無物，是謂無狀之狀，無</p>
<p>物之象。 是謂惚恍。 迎之不見其首，隨之不見其後。 執古之道，以御今之有，能知古始，是謂道紀。 〖 譯文 〗</p>
<p>【第十五章】古之善為士者，微妙玄通，深不可識。 夫唯不可識，故強（qiǎng）為之容。 豫焉若冬涉川，猶</p>
<p>兮若畏四鄰，俨兮其若容，渙兮若冰之將釋，敦兮其若樸，曠兮其若谷，混兮其若濁。 孰能濁以靜之徐清</p>
<p>？ 孰能安以久動之徐生？ 保此道者不欲盈，夫唯不盈，故能蔽不新成。 〖 譯文 〗</p>
<p>【第十六章】致虛極，守靜篤（dǔ），萬物並作，吾以觀複。 夫物芸芸，各復歸其根。 歸根曰靜，是謂復</p>
<p>命。 復命曰常，知常曰明，不知常，妄作，兇。 知常容，容乃公，公乃王（wàng），王（wàng）乃天，天</p>
<p>乃道，道乃久，沒（mò）身不殆。 〖 譯文 〗</p>
<p>【第十七章】太上，下知有之。 其次，親而譽之。 其次，畏之。 其次，侮之。 信不足焉，有不信焉。 悠兮</p>
<p>其貴言。 功成事遂，百姓皆謂我自然。 〖 譯文 〗</p>
<p>【第十八章】大道廢，有仁義; 慧智出，有大偽; 六親不和，有孝慈; 國家昏亂，有忠臣。 〖 譯文 〗</p>
<p>【第十九章】絕聖棄智，民利百倍; 絕仁棄義，民復孝慈; 絕巧棄利，盜賊無有。 此三者，以為文不足，</p>
<p>故令有所屬，見（xiàn）素抱樸，少私寡慾。 〖 譯文 〗</p>
<p>【第二十章】絕學無憂。 唯之與阿（ē），相去幾何？ 善之與惡，相去若何？ 人之所畏，不可不畏。 荒兮其</p>
<p>未央哉！ 眾人熙熙，如享太牢，如春登臺。 我獨泊兮其未兆，如嬰兒之未孩。 傫傫（lěi）兮若無所歸。 眾</p>
<p>人皆有餘，而我獨若遺。 我愚人之心也哉！ 沌沌兮！ 俗人昭昭，我獨昏昏; 俗人察察，我獨悶悶。 澹（</p>
<p>dàn）兮其若海，飂（liù）兮若無止。 眾人皆有以，而我獨頑似鄙。 我獨異於人，而貴食（sì）母。 〖 譯文 〗</p>
<p>【第二十一章】孔德之容，惟道是從。 道之為物，惟恍惟惚。 惚兮恍兮，其中有象; 恍兮惚兮，其中有物</p>
<p>。 窈（yǎo）兮冥兮，其中有精; 其精甚真，其中有信。 自古及今，其名不去，以閱眾甫。 吾何以知眾甫之</p>
<p>狀哉？ 以此。 〖 譯文 〗</p>
<p>【第二十二章】曲則全，枉則直，窪則盈，敝則新，少則得，多則惑。 是以聖人抱一，為天下式。 不自見</p>
<p>（xiàn）故明，不自是故彰，不自伐故有功，不自矜故長。 夫唯不爭，故天下莫能與之爭。 古之所謂曲則</p>
<p>全者，豈虛言哉！ 誠全而歸之。 〖 譯文 〗</p>
<p>【第二十三章】希言自然。 故飄風不終朝（zhāo），驟雨不終日。 孰為此者？ 天地。 天地尚不能久，而況</p>
<p>於人乎？ 故從事於道者，道者同於道，德者同於德，失者同於失。 同於道者，道亦樂得之; 同於德者，德</p>
<p>亦樂得之; 同於失者，失亦樂得之。 信不足焉，有不信焉。 〖 譯文 〗</p>
<p>【第二十四章】企者不立，跨者不行，自見（xiàn）者不明，自是者不彰，自伐者無功，自矜者不長。 其</p>
<p>在道也，曰餘食贅（zhuì）行。 物或惡（wù）之，故有道者不處（chǔ）。 〖 譯文 〗</p>
<p>【第二十五章】有物混（hùn）成，先天地生。 寂兮寥兮，獨立不改，周行而不殆，可以為天下母。 吾不知</p>
<p>其名，字之曰道，強（qiǎng）為之名曰大。 大曰逝，逝曰遠，遠曰反。 故道大，天大，地大，王亦大。 域中</p>
<p>有四大，而王居其一焉。 人法地，地法天，天法道，道法自然。 〖 譯文 〗</p>
<p>【第二十六章】重為輕根，靜為躁君。 是以聖人終日行不離輜（zī）重。 雖有榮觀（guàn），燕處超然，</p>
<p>奈何萬乘（shèng）之主，而以身輕天下？ 輕則失本，躁則失君。 〖 譯文 〗</p>
<p>【第二十七章】善行無轍跡，善言無瑕谪（xiá zhé），善數（shǔ）不用籌策，善閉無關楗（jiàn）而不可</p>
<p>開，善結無繩約而不可解。 是以聖人常善救人，故無棄人; 常善救物，故無棄物，是謂襲明。 故善人者，</p>
<p>不善人之師; 不善人者，善人之資。 不貴其師，不愛其資，雖智大迷，是謂要妙。 〖 譯文 〗</p>
<p>【第二十八章】知其雄，守其雌，為天下溪。 為天下溪，常德不離，復歸於嬰兒。 知其白，守其黑，為天</p>
<p>下式。 為天下式，常德不忒（tè），復歸於無極。 知其榮，守其辱，為天下谷。 為天下谷，常德乃足，復</p>
<p>歸於朴。 朴散則為器，聖人用之則為官長（zhǎng）。 故大制不割。 〖 譯文 〗</p>
<p>【第二十九章】將欲取天下而為之，吾見其不得已。 天下神器，不可為也。 為者敗之，執者失之。 故物或</p>
<p>行或隨，或歔（xū）或吹，或強或羸（léi），或挫或隳（huī）。 是以聖人去甚，去奢，去泰。 〖 譯文 〗</p>
<p>【第三十章】以道佐人主者，不以兵強天下，其事好（hào）還。 師之所處，荊棘生焉。 大軍之後，必有兇</p>
<p>年。 善有果而已，不敢以取強。 果而勿矜，果而勿伐，果而勿驕，果而不得已，果而勿強。 物壯則老，是</p>
<p>謂不道，不道早已。 〖 譯文 〗</p>
<p>【第三十一章】夫佳兵者，不祥之器。 物或惡（wù）之，故有道者不處（chǔ）。 君子居則貴左，用兵則貴</p>
<p>右。 兵者，不祥之器，非君子之器。 不得已而用之，恬淡為上，勝而不美。 而美之者，是樂（yào）殺人。 夫</p>
<p>樂（yào）殺人者，則不可以得志於天下矣。 吉事尚左，兇事尚右。 偏將軍居左，上將軍居右，言以喪（</p>
<p>sāng）禮處之。 殺人之眾，以哀悲泣之，戰勝，以喪禮處之。 〖 譯文 〗</p>
<p>【第三十二章】道常無名，朴雖小，天下莫能臣也。 侯王若能守之，萬物將自賓。 天地相合以降甘露，民</p>
<p>莫之令而自均。 始制有名，名亦既有，夫亦將知止。 知止可以不殆。 譬道之在天下，猶川谷之於江海。 〖 譯文 〗</p>
<p>【第三十三章】知人者智，自知者明。 勝人者有力，自勝者強。 知足者富，強行者有志，不失其所者久，</p>
<p>死而不亡者壽。 〖 譯文 〗</p>
<p>【第三十四章】大道泛兮，其可左右。 萬物恃之而生而不辭，功成不名有，衣養萬物而不為主，常無欲，</p>
<p>可名於小; 萬物歸焉而不為主，可名為大。 以其終不自為大，故能成其大。 〖 譯文 〗</p>
<p>【第三十五章】執大象，天下往; 往而不害，安平太。 樂（yuè）與餌，過客止。 道之出口，淡乎其無味，</p>
<p>視之不足見（jiàn），聽之不足聞，用之不足既。 〖 譯文 〗</p>
<p>【第三十六章】將欲歙（xī）之，必固張之; 將欲弱之，必固強之; 將欲廢之，必固興之; 將欲奪之，必</p>
<p>固與之，是謂微明。 柔弱勝剛強。 魚不可脫於淵，國之利器不可以示人。 〖 譯文 〗</p>
<p>【第三十七章】道常無為而無不為，侯王若能守之，萬物將自化。 化而欲作，吾將鎮之以無名之朴。 無名</p>
<p>之朴，夫亦將無欲。 不欲以靜，天下將自定。 〖 譯文 〗</p>
<p>【第三十八章】上德不德，是以有德; 下德不失德，是以無德。 上德無為而無以為，下德為之而有以為。</p>
<p>上仁為之而無以為，上義為之而有以為，上禮為之而莫之應，則攘（rǎng）臂而扔之。 故失道而後德，失德</p>
<p>而後仁，失仁而後義，失義而後禮。 夫禮者，忠信之薄（bó）而亂之首。 前識者，道之華而愚之始。 是以大</p>
<p>丈夫處其厚，不居其薄（bó）; 處其實，不居其華。 故去彼取此。 〖 譯文 〗</p>
<p>【第三十九章】昔之得一者，天得一以清，地得一以寧，神得一以靈，谷得一以盈，萬物得一以生，侯王</p>
<p>得一以為天下貞。 其致之。 天無以清將恐裂，地無以寧將恐發（fèi，“發”通“廢”），神無以靈將恐歇</p>
<p>，谷無以盈將恐竭，萬物無以生將恐滅，侯王無以貴高將恐蹶（jué）。 故貴以賤為本，高以下為基。 是以</p>
<p>侯王自謂孤寡不穀（谷 gǔ）。 此非以賤為本邪（yé）？ 非乎？ 故致數（shuò）輿（yù）無輿。 不欲琭（</p>
<p>lù）琭如玉，珞（luò）珞如石。 〖 譯文 〗</p>
<p>【第四十章】反者，道之動; 弱者，道之用。 天下萬物生於有，有生於無。 〖 譯文 〗</p>
<p>【第四十一章】 上士聞道，勤而行之; 中士聞道，若存若亡; 下士聞道，大笑之，不笑不足以為道。 故建</p>
<p>言有之：明道若昧，進道若退，夷道若顰（lèi）。 上德若谷，大白若辱，廣德若不足，建德若偷，質真若</p>
<p>渝（yú）。 大方無隅（yú），大器晚成，大音希聲，大象無形。 道隱無名，夫唯道善貸且成。 〖 譯文 〗</p>
<p>【第四十二章】道生一，一生二，二生三，三生萬物。 萬物負陰而抱陽，沖氣以為和。 人之所惡（wù），</p>
<p>唯孤寡不穀（谷 gǔ），而王公以為稱（chēng）。 故物，或損之而益，或益之而損。 人之所教（jiào），我</p>
<p>亦教之。 強樑者不得其死，吾將以為教父。 〖 譯文 〗</p>
<p>【第四十三章】天下之至柔，馳騁天下之至堅，無有入無間，吾是以知無為之有益。 不言之教，無為之益</p>
<p>，天下希及之。 〖 譯文 〗</p>
<p>【第四十四章】名與身孰親？ 身與貨孰多？ 得與亡孰病？ 是故甚愛必大費，多藏必厚亡。 知足不辱，知止</p>
<p>不殆，可以長久。 〖 譯文 〗</p>
<p>【第四十五章】大成若缺，其用不弊。 大盈若衝，其用不窮。 大直若屈，大巧若拙，大辯若訥。 躁勝寒，</p>
<p>靜勝熱。 清靜為天下正。 〖 譯文 〗</p>
<p>【第四十六章】天下有道，卻走馬以糞; 天下無道，戎馬生於郊。 禍莫大於不知足，咎莫大於欲得，故知</p>
<p>足之足，常足矣。 〖 譯文 〗</p>
<p>【第四十七章】不出戶，知天下; 不窺牖，見天道。 其出彌遠，其知彌少。 是以聖人不行而知，不見而名</p>
<p>，不為而成。 〖 譯文 〗</p>
<p>【第四十八章】為學日益，為道日損。 損之又損，以至於無為，無為而無不為。 取天下常以無事，及其有</p>
<p>事，不足以取天下。 〖 譯文 〗</p>
<p>【第四十九章】聖人無常心，以百姓心為心。 善者，吾善之; 不善者，吾亦善之，德善。 信者，吾信之;</p>
<p>不信者，吾亦信之，德信。 聖人在天下歙歙（xīxī），為天下渾其心。 （百姓皆注其耳目），聖人皆孩之。 〖 譯文 〗</p>
<p>【第五十章】出生入死。 生之徒十有三，死之徒十有三。 人之生動之死地，亦十有三。 夫何故？ 以其生生</p>
<p>之厚。 蓋聞善攝生者，陸行不遇兕（sì）虎，入軍不被（pī）甲兵，兕無所投其角，虎無所措其爪（</p>
<p>zhǎo），兵無所容其刃。 夫何故？ 以其無死地。 〖 譯文 〗</p>
<p>【第五十一章】道生之，德畜（xù）之，物形之，勢成之。 是以萬物莫不尊道而貴德。 道之尊，德之貴，</p>
<p>夫莫之命而常自然。 故道生之，德畜之。 長之、育之、亭之、毒之、養之、覆之。 生而不有，為而不恃，</p>
<p>長（zhǎng）而不宰，是謂玄德。 〖 譯文 〗</p>
<p>【第五十二章】天下有始，以為天下母。 既得其母，以知其子; 既知其子，復守其母，沒（mò）身不殆。</p>
<p>塞（sè）其兌，閉其門，終身不勤。 開其兌，濟其事，終身不救。 見（jiàn）小曰明，守柔曰強。 用其光</p>
<p>，複歸其明，無遺身殃，是為習常。 〖 譯文 〗</p>
<p>【第五十三章】使我介然有知，行於大道，唯施（迤 yí）是畏。 大道甚夷，而民好徑。 朝（cháo）甚除，</p>
<p>田甚蕪，倉甚虛。 服文彩，帶利劍，厭飲食，財貨有餘，是為盜誇。 非道也哉！ 〖 譯文 〗</p>
<p>【第五十四章】善建者不拔，善抱者不脫，子孫以祭祀不輟。 修之於身，其德乃真; 修之於家，其德乃余</p>
<p>； 修之於鄉，其德乃長（zhǎng）; 修之於國，其德乃豐; 修之於天下，其德乃普。 故以身觀身，以家觀家</p>
<p>，以鄉觀鄉，以國觀國，以天下觀天下。 吾何以知天下然哉？ 以此。 〖 譯文 〗</p>
<p>【第五十五章】 含德之厚，比於赤子。 蜂虿（chài）虺（huǐ）蛇不螫（shì），猛獸不據，攫（jué）鳥不搏</p>
<p>。 骨弱筋柔而握固。 未知牝牡之合而全作，精之至也。 終日號而不嗄（shà），和之至也。 知和曰常，知常</p>
<p>曰明，益生曰祥，心使氣曰強。 物壯則老，謂之不道，不道早已。 〖 譯文 〗</p>
<p>【第五十六章】知（zhì）者不言，言者不知（zhì）。 塞（sè）其兌，閉其門，挫其銳; 解其紛，和其光</p>
<p>，同其塵，是謂玄同。 故不可得而親，不可得而疏; 不可得而利，不可得而害; 不可得而貴，不可得而賤</p>
<p>，故為天下貴。 〖 譯文 〗</p>
<p>【第五十七章】以正治國，以奇用兵，以無事取天下。 吾何以知其然哉？ 以此。 天下多忌諱，而民彌貧;</p>
<p>民多利器，國家滋昏; 人多伎（jì）巧，奇物滋起; 法令滋彰，盜賊多有。 故聖人雲：「我無為而民自化</p>
<p>，我好靜而民自正，我無事而民自富，我無欲而民自樸。 “ 〖 譯文 〗</p>
<p>【第五十八章】其政悶悶，其民淳淳; 其政察察，其民缺缺。 禍兮福之所倚，福兮禍之所伏。 孰知其極？</p>
<p>其無正。 正復為奇，善復為妖，人之迷，其日固久。 是以聖人方而不割，廉而不劏（guì），直而不肆，光</p>
<p>而不耀。 〖 譯文 〗</p>
<p>【第五十九章】治人事天莫若嗇（sè）。 夫唯嗇，是謂早服。 早服謂之重（chóng）積德，重（chóng）積德則</p>
<p>無不克，無不克則莫知其極，莫知其極，可以有國。 有國之母，可以長久。 是謂深根固柢（dǐ），長生久</p>
<p>視之道。 〖 譯文 〗</p>
<p>【第六十章】治大國若烹小鮮。 以道蒞（lì）天下，其鬼不神。 非其鬼不神，其神不傷人; 非其神不傷人</p>
<p>，聖人亦不傷人。 夫兩不相傷，故德交歸焉。 〖 譯文 〗</p>
<p>【第六十一章】大國者下流。 天下之交，天下之牝。 牝常以靜勝牡，以靜為下。 故大國以下小國，則取小</p>
<p>國; 小國以下大國，則取大國。 故或下以取，或下而取。 大國不過欲兼畜（xù）人，小國不過欲入事人，</p>
<p>夫兩者各得其所欲，大者宜為下。 〖 譯文 〗</p>
<p>【第六十二章】道者萬物之奧，善人之寶，不善人之所保。 美言可以市，尊行可以加人。 人之不善，何棄</p>
<p>之有！ 故立天子，置三公，雖有拱璧以先駟馬，不如坐進此道。 古之所以貴此道者何？ 不曰以求得，有罪</p>
<p>以免邪（yé）？ 故為天下貴。 〖 譯文 〗</p>
<p>【第六十三章】為無為，事無事，味無味。 大小多少，報怨以德。 圖難於其易，為大於其細。 天下難事必</p>
<p>作於易，天下大事必作於細，是以聖人終不為大，故能成其大。 夫輕諾必寡信，多易必多難，是以聖人猶</p>
<p>難之。 故終無難矣。 〖 譯文 〗</p>
<p>【第六十四章】其安易持，其未兆易謀，其脆易泮（pàn），其微易散。 為之於未有，治之於未亂。 合抱之</p>
<p>木，生於毫末; 九層之台，起於累土; 千里之行，始於足下。 為者敗之，執者失之。 是以聖人無為，故無</p>
<p>敗; 無執，故無失。 民之從事，常於幾成而敗之。 慎終如始，則無敗事。 是以聖人欲不欲，不貴難得之貨</p>
<p>。 學不學，復眾人之所過。 以輔萬物之自然，而不敢為。 〖 譯文 〗</p>
<p>【第六十五章】古之善為道者，非以明民，將以愚之。 民之難治，以其智多。 故以智治國，國之賊; 不以</p>
<p>智治國，國之福。 知此兩者，亦稽（jī）式。 常知稽式，是謂玄德。 玄德深矣，遠矣，與物反矣，然後乃</p>
<p>至大順。 〖 譯文 〗</p>
<p>【第六十六章】江海所以能為百谷王者，以其善下之，故能為百谷王。 是以欲上民，必以言下之; 欲先民</p>
<p>，必以身後之。 是以聖人處上而民不重，處前而民不害，是以天下樂推而不厭。 以其不爭，故天下莫能與</p>
<p>之爭。 〖 譯文 〗</p>
<p>【第六十七章】天下皆謂我道大，似不肖（xiào）。 夫唯大，故似不肖。 若肖，久矣其細也夫。 我有三寶</p>
<p>，持而保之。 一曰慈，二曰儉，三曰不敢為天下先。 慈，故能勇; 儉，故能廣; 不敢為天下先，故能成器</p>
<p>長（zhǎng）。 今舍慈且勇，舍儉且廣，舍后且先，死矣！ 夫慈，以戰則勝，以守則固，天將救之，以慈衛</p>
<p>之。 〖 譯文 〗</p>
<p>【第六十八章】善為士者不武，善戰者不怒，善勝敵者不與，善用人者為之下。 是謂不爭之德，是謂用人</p>
<p>之力，是謂配天古之極。 〖 譯文 〗</p>
<p>【第六十九章】用兵有言，吾不敢為主而為客，不敢進寸而退尺。 是謂行（xíng）無行（háng），攘</p>
<p>（rǎng）無臂，扔無敵，執無兵。 禍莫大於輕敵，輕敵幾喪吾寶。 故抗兵相加，哀者勝矣。 〖 譯文 〗</p>
<p>【第七十章】吾言甚易知，甚易行，天下莫能知，莫能行。 言有宗，事有君。 夫唯無知，是以不我知。 知</p>
<p>我者希，則我者貴，是以聖人被（pī，“被”同“披”）褐懷玉。 〖 譯文 〗</p>
<p>【第七十一章】知不知，上; 不知知，病。 夫唯病病，是以不病。 聖人不病，以其病病，是以不病。 〖 譯文 〗</p>
<p>【第七十二章】民不畏威，則大威至。 無狎（xiá）其所居，無厭（yà，“厭”同“壓”）其所生。 夫唯不</p>
<p>厭（yà，“厭”同“壓”），是以不厭（yàn）。 是以聖人自知，不自見（xiàn）; 自愛，不自貴。 故去彼取</p>
<p>此。 〖 譯文 〗</p>
<p>【第七十三章】勇於敢則殺，勇於不敢則活。 此兩者，或利或害。 天之所惡（wù），孰知其故？ 是以聖人</p>
<p>猶難之。 天之道，不爭而善勝，不言而善應，不召而自來，繟（chǎn）然而善謀。 天網恢恢，疏而不失。 〖 譯文 〗</p>
<p>【第七十四章】民不畏死，奈何以死懼之！ 若使民常畏死，而為奇者，吾得執而殺之，孰敢？ 常有司殺者</p>
<p>殺，夫代司殺者殺，是謂代大匠斫（zhuó）。 夫代大匠斫者，希有不傷其手矣。 〖 譯文 〗</p>
<p>【第七十五章】民之饑，以其上食稅之多，是以饑。 民之難治，以其上之有為，是以難治。 民之輕死，以</p>
<p>其求生之厚，是以輕死。 夫唯無以生為者，是賢於貴生。 〖 譯文 〗</p>
<p>【第七十六章】人之生也柔弱，其死也堅強。 萬物草木之生也柔脆，其死也枯槁。 故堅強者死之徒，柔弱</p>
<p>者生之徒。 是以兵強則不勝，木強則兵。 強大處下，柔弱處上。 〖 譯文 〗</p>
<p>【第七十七章】天之道，其猶張弓與！ 高者抑之，下者舉之; 有餘者損之，不足者補之。 天之道，損有餘</p>
<p>而補不足。 人之道則不然，損不足以奉有餘。 孰能有餘以奉天下？ 唯有道者。 是以聖人為而不恃，功成而</p>
<p>不處，其不欲見（xiàn）賢。 〖 譯文 〗</p>
<p>【第七十八章】天下莫柔弱於水，而攻堅強者莫之能勝，其無以易之。 弱之勝強，柔之勝剛，天下莫不知</p>
<p>，莫能行。 是以聖人雲，受國之垢，是謂社稷主; 受國不祥，是為天下王。 正言若反。 〖 譯文 〗</p>
<p>【第七十九章】和大怨，必有餘怨，安可以為善？ 是以聖人執左契，而不責於人。 有德司契，無德司徹。</p>
<p>天道無親，常與善人。 〖 譯文 〗</p>
<p>【第八十章】小國寡民，使有什伯（bǎi）之器而不用，使民重（zhòng）死而不遠徙（xí）。 雖有舟輿，無</p>
<p>所乘之; 雖有甲兵，無所陳之; 使人復結繩而用之。 甘其食，美其服，安其居，樂其俗。 鄰國相望，雞犬</p>
<p>之聲相聞，民至老死不相往來。 〖 譯文 〗</p>
<p>【第八十一章】信言不美，美言不信; 善者不辯，辯者不善; 知（zhì）者不博，博者不知（zhì）。 聖人</p>
<p>不積，既以為人，己愈有; 既以與人，己愈多。 天之道，利而不害。 聖人之道，為而不爭。 〖 譯文 〗</p>
</body>
</html>
